# -*- mode: mandoku-view; -*-
#+TITLE: 蘭亭考
#+DATE: 2015-08-24 22:54:33.270318
#+PROPERTY: ID KR2n0022
#+PROPERTY: BASEEDITION WYG    
#+PROPERTY: JUAN 卷一
<pb:KR2n0022_WYG_001-1a>¶
欽定四庫全書¶
　蘭亭考卷一　　　　　　宋　桑世昌　撰¶
　　蘭亭¶
按通典曰蘭亭山隂漢舊縣亭王羲之曲水序於此作¶
唐郡國志曰山隂有王逸少蘭亭元和郡國志曰蘭亭¶
山在越州西南二十里十道志曰越州蘭亭王逸少㑹¶
處越絶書蘭亭在山隂越王種蘭處¶
三朝國史曰越州山隂有蘭渚鑑湖㑹稽志曰蘭渚在¶
<pb:KR2n0022_WYG_001-1b>¶
縣南西二十五里舊經云山隂縣西有亭王右軍所置¶
曲水賦詩作序於此水經曰浙江東與蘭溪合湖南有¶
天柱山湖口有亭號蘭亭亦曰蘭上里太守王羲之謝¶
石兄弟数徃造焉吳郡太守謝朂封蘭亭侯王&KR1561;之移¶
亭在水中晋司馬何無忌之臨郡也起亭於山椒極高¶
盡眺亭宇雖壊基陛尚存¶
　　蘭亭修稧序¶
　　(晋人謂之臨河序唐人&KR0091;蘭亭詩序或言蘭亭記/歐公曰修禊序蔡君謨云曲水序東坡云蘭亭文)¶
<pb:KR2n0022_WYG_001-2a>¶
　　(山谷云稧飲叙通古今雅俗所稱俱云/蘭亭至高宗皇帝所御宸翰題曰稧帖)¶
永和九年嵗在癸丑暮春之初㑹於㑹稽山隂之蘭亭¶
修稧事也羣賢畢至少長咸集此地有崇山峻嶺茂林¶
修竹又有清流激湍映帶左右引以為流觴曲水列坐¶
其次雖無絲竹管絃之盛一觴一詠亦足以暢叙幽情¶
是日也天朗氣清惠風和暢仰觀宇宙之大俯察品類¶
之盛所以遊目騁懐足以極視聴之娛信可樂也夫人¶
之相與俯仰一世或取諸懐抱悟言一室之内或因寄¶
<pb:KR2n0022_WYG_001-2b>¶
所託放浪形骸之外雖趣舍萬殊静躁不同當其欣於¶
所遇蹔得於已快然自足不知老之將至及其所之既¶
倦情隨事遷感慨係之矣向之所欣俛仰之間以為陳¶
迹猶不能不以之興懐况修短隨化終期於盡古人云¶
死生亦大矣豈不痛哉每攬昔人興感之由若合一契¶
未嘗不臨文嗟悼不能喻之於懐固知一死生為虚誕¶
齊彭殤為妄作後之視今亦由今之視昔悲夫故列叙¶
時人録其所述雖世殊事異所以興懐其致一也後之¶
<pb:KR2n0022_WYG_001-3a>¶
攬者亦將有感於斯文¶
　　詩¶
　　　右將軍㑹稽内史王羲之¶
代謝鱗次忽焉以周欣此暮春和氣載柔詠彼舞雩異¶
世同流乃携齊契散懐一邱¶
仰眺碧天際俯瞰緑水濵寥朗無涯觀寓目理自陳大¶
矣造化功萬殊靡不均群籟雖参差適我無非親(御府/本及)¶
(陸柬之本作隣又作/新篇首又多二句)¶
<pb:KR2n0022_WYG_001-3b>¶
　　　司徒謝安(一云琅/琊王友)¶
伊昔先子有懐春遊契兹言執寄傲林邱森森連嶺茫¶
茫原疇逈霄垂霧凝泉散流¶
相與欣嘉節率爾同褰裳薄雲羅物景微風扇輕航醇¶
醪陶元府兀若遊羲唐萬殊混一象安復覺彭殤¶
　　　司馬左西屬謝萬¶
肆眺崇阿寓目髙林青蘿翳岫修竹冠岑谷流清響條¶
鼓鳴音𤣥蕚吐潤飛霧成隂¶
<pb:KR2n0022_WYG_001-4a>¶
𤣥冥卷隂斾勾芒舒陽旌靈液披九區光風扇鮮榮碧¶
林輝雜英紅葩擢新莖翔禽無汗逺騰鱗躍清泠¶
　　　右司馬孫綽¶
春詠登臺亦有臨流懐彼伐木肅此良儔修竹隂沼旋¶
瀬縈邱穿池激湍連汎觴舟¶
流風拂枉渚亭雲䕃九臯嬰羽吟修竹游鱗戯蘭濤雋¶
筆落雲藻微言剖纎毫時珍豈不甘忘味在聞韶¶
　　　行參軍徐豐之¶
<pb:KR2n0022_WYG_001-4b>¶
俯揮素波仰掇芳蘭尚想嘉客希風永嘆¶
清響凝絲竹班荆對綺䟽零觴飛曲津歡然朱顔舒¶
　　　前餘姚令孫統¶
茫茫大造萬物齊軌罔悟𤣥同競異標㫖平勃運謨黄¶
綺隐几凡我仰希期山期水¶
地主觀山水仰尋幽人踪廻沼激中逵踈竹間修桐因¶
流輕轉觴冷風飄落松時禽吟長澗萬籟吹連峰¶
　　　前永興令王彬之¶
<pb:KR2n0022_WYG_001-5a>¶
丹崖竦立葩藻映林緑水揚波載浮載沉¶
鮮葩映林薄遊鱗戱清渠臨軒欣投釣得意豈在魚¶
　　　王凝之¶
莊浪濠津巢歩(一作/安)頴湄㝠心𤣥寄千載同歸¶
烟煴柔風扇熈怡和氣淳駕言興時逰逍遥映通津¶
　　　王肅之¶
在昔暇日味存林嶺今我斯遊神怡心静¶
嘉㑹欣時遊豁朗暢心神吟咏曲水瀬緑波轉素鱗¶
<pb:KR2n0022_WYG_001-5b>¶
　　　王徽之¶
散懐山水蕭然忘機秀薄粲頴踈松籠崖遊羽扇霄鱗¶
躍清池歸日寄歎心冥二竒¶
先師有冥藏安用覊世羅未若保沖真齊契箕山阿¶
　　　陳郡袁嶠之¶
人亦有言意得則歡嘉賔既臻相與遊盤微音迭詠馥¶
焉若蘭苟齊一致遐想掲竿¶
四眺華林茂俯仰清川煥(一作/渙)激泉流芳醪豁爾累心¶
<pb:KR2n0022_WYG_001-6a>¶
散遐想逸民軌遺音良可玩古人詠舞雩今也同斯嘆¶
　　　　已上十一人各成四言五言詩一首¶
　　　散騎常侍郄曇¶
温風起東谷和氣振柔條端坐興逺想薄言遊近郊¶
　　　前參軍王豐之¶
肆盻巖岫臨泉濯趾感興魚鳥安兹幽峙¶
　　　前上虞令華茂¶
林榮其欝浪激其隈汎汎輕觴載欣載懐¶
<pb:KR2n0022_WYG_001-6b>¶
　　　潁川庾友¶
馳心域表寥寥逺邁理感則一㝠然𤣥㑹¶
　　　鎮軍司馬虞説¶
神散宇宙内形浪濠梁津寄暢須臾歡尚想味古人¶
　　　郡功曹魏滂¶
三春陶和氣萬物齊一歡明后欣時康駕言映清瀾亹¶
亹德音暢蕭蕭遺世難望巖愧脱屣臨川謝揭竿¶
　　　郡五官佐謝懌(一作/繹)¶
<pb:KR2n0022_WYG_001-7a>¶
踪暢任所適回波縈遊鱗千載同一朝沐浴陶清塵¶
　　　潁川庾藴¶
仰懐虚舟説俯嘆世上賔朝榮雖云樂夕斃理自因¶
　　　前中軍參軍孫嗣¶
望巖懐逸許臨流想竒莊誰云𤣥風絶千載挹遺芳¶
　　　行參軍曹茂之¶
時來誰不懐寄散山林間尚想方外賔超超有餘閒¶
　　　徐州西平曹華(漫録云/曹華平)¶
<pb:KR2n0022_WYG_001-7b>¶
願與逹人遊觧結遨濠梁狂吟任所適浪遊無何鄉¶
　　　榮陽栢偉¶
主人雖無懐應物寄有尚宣尼遨沂津蕭然心神王數¶
子各言志曾生發竒唱今我嘆斯遊愠情亦暫暢¶
　　　王𤣥之¶
松竹挺巖崖幽澗激清流蕭散肆情志酣暢豁滯憂¶
　　　王藴之¶
散豁情志暢塵纓忽以捐仰詠挹遺芳怡神味重𤣥¶
<pb:KR2n0022_WYG_001-8a>¶
　　　王渙之¶
去來悠悠子被褐良足欽超迹修(一作超/足循)獨徃𤣥契齊¶
古今¶
　　　　已上一十五人一篇成¶
　　　侍郎謝瑰　　　　鎮國大將軍掾卞廸¶
　　　行參軍事印邱髦　王獻之¶
　　　行將軍羊模　　　參軍孔熾¶
　　　參軍劉密　　　　山隂令虞谷¶
<pb:KR2n0022_WYG_001-8b>¶
　　　府功曹勞夷　　　府主簿后綿(一作/澤)¶
　　　前長岑令華耆　　前餘姚令謝滕¶
　　　府主簿任儗(一作/汪假)　任城吕系¶
　　　任城吕本　　　　彭城曹禮(一作禋晋列傳/有李充天章碑)¶
　　　　　　　　　　　　　　　(則無/之)¶
　　　　已上一十六人詩不成罰酒三巨觥(修禊之/㑹人各)¶
　　　　(賦詩成兩篇者自右軍安石而下&KR0379;十一人/成一篇者郄曇王豐而下十五人詩不成罰)¶
　　　　(觥者凡十六人今觀所傳詩類皆四言五言/而又兩韻者爾四韻者無幾四言二韻止十)¶
<pb:KR2n0022_WYG_001-9a>¶
　　　　(六字耳當時得預者徃徃皆知名士豈獻之/軰終日不能辭於十六字哉竊意古人持重)¶
　　　　(自惜不欲率爾恐貽乆逺譏議不/如不賦之為愈䂬溪黄徹詩話)¶
　　　後序¶
　古人以水喻性有㫖哉非所以停之則清淆之則濁¶
　耶故振轡於朝市則充屈之心生閑歩於林野則寥¶
　落之意興仰瞻羲唐邈然逺矣近詠臺閣願深增懐¶
　聊於曖昧之中期乎瑩拂之道暮春之始禊於南澗¶
　之濵高嶺千尋長湖萬頃乃藉芳草鑑清流覽卉物¶
<pb:KR2n0022_WYG_001-9b>¶
　觀魚鳥具類同榮資生咸暢於是和以醇醪齊以逹¶
　觀快然兀矣復覺鵬鷃二物哉耀靈促轡急景西邁¶
　樂與時去悲亦係之徃復推移新故相換今日之迹¶
　明旦陳矣感詩人之致興諒詠歌之有由文多不載¶
　大畧如此所賦詩亦裁而綴之如前四言五言焉(乾/道)¶
　(二年十月二十七日宏福寺/沙門懐仁集冩晋王右軍書)¶
　(按羣賢賦詩刻本有二㑹稽者内避本朝諱多代以/他字又多闕損殊失其旨且先後次序與中山王子)¶
　(高冩本稍異若後序與藝文類聚所/載詳畧亦多不同姑以集字夲為正)¶
<pb:KR2n0022_WYG_001-10a>¶
　¶
　¶
　¶
　¶
　¶
　¶
　¶
　¶
<pb:KR2n0022_WYG_001-10b>¶
　¶
　¶
　¶
　¶
　¶
　¶
　¶
　蘭亭考卷一¶
